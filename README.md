# Wheel of Fortune: Racing Game
โครงงานนี้เป็นส่วนหนึ่งของวิชา 01418499 โครงงานวิทยาการคอมพิวเตอร์ ประจำภาคต้น 2567 ภาควิชาวิทยาการคอมพิวเตอร์ มหาวิทยาลัยเกษตรศาสตร์บางเขน โดยมีอ.ธนบูรณ์ ทองบัวศิริไล เป็นอาจารย์ที่่ปรึกษา สงวนสิทธิ์ในการใช้งาน ตามข้อบังคับของมหาวิทยาลัยเกษตรศาสตร์
## ที่มาและความสำคัญของปัญหา
โปรเจกต์ **Wheel of Fortune** เป็นเกมแข่งรถแนว Arcade Racing ที่เริ่มต้นพัฒนาในรายวิชาความจริงเสมือน (Extended Reality) โดยมีการใช้เทคโนโลยี AR ในการเริ่มต้นเกม อย่างไรก็ตาม ตัวเกมยังมีปัญหา เช่น การขาดกลยุทธ์การเล่นที่หลากหลาย, อาการล่าช้าขณะเล่น, และประสิทธิภาพที่ลดลงเนื่องจากโมเดลประกอบฉากที่ซับซ้อนเกินไป

เพื่อแก้ไขปัญหานี้ ทีมพัฒนาจึงนำโครงการมาต่อยอดในรูปแบบเกมคอมพิวเตอร์ โดยเพิ่มระบบบอตรถคู่แข่งที่มีความหลากหลาย, การปรับปรุงระบบเกมเพลย์, การใช้เทคนิค Level Of Details (LOD) เพื่อลดการประมวลผล, และการทดสอบเกมกับผู้เล่นจริง เพื่อมอบประสบการณ์การเล่นเกมที่ดียิ่งขึ้น

## วัตถุประสงค์
- สร้างเกมแข่งรถที่ผู้เล่นต้องทำภารกิจให้สำเร็จภายในเวลาที่กำหนด
- เพิ่มระบบบอตคู่แข่งที่มีความสามารถในการสุ่มเส้นทางและตอบสนองต่อผู้เล่น
- ผสมผสานธีมระทึกขวัญที่มีบรรยากาศของวัฒนธรรมไทย
- เพิ่มระบบเก็บไอเทมที่มีผลลัพธ์แบบสุ่ม เพื่อเพิ่มกลยุทธ์การเล่นและความสนุก

## บทคัดย่อ
**Wheel of Fortune** พัฒนาเพื่อมอบความสนุกให้แก่ผู้เล่นอายุ 16-25 ปี ภายใต้บรรยากาศลึกลับน่าสงสัย ผสมผสานกับความท้าทายในการเสี่ยงดวงที่เปลี่ยนกลยุทธ์การเล่นได้ตลอดเวลา ตัวเกมรองรับการเล่นตั้งแต่ระดับง่ายไปจนถึงยากมากที่สุด เพื่อสร้างความตื่นเต้นและความสนุกให้กับผู้เล่นกลุ่มเป้าหมาย

การพัฒนาจะใช้ Unity เวอร์ชัน 2021.3.12f1 ซึ่งเหมาะสมสำหรับการปรับปรุงจากตัวเกมต้นแบบ เกมนี้มาพร้อมบอตคู่แข่งที่มี AI อัจฉริยะและระบบ LOD ที่ช่วยเพิ่มประสิทธิภาพการทำงาน ลดการประมวลผลที่ไม่จำเป็น โดยหลังจากการทดสอบกับผู้เล่นจริง ตัวเกมได้รับการตอบรับในเชิงบวก แม้จะยังมีจุดที่ต้องปรับแก้เพิ่มเติม เช่น ระดับความยากในบางด่าน

## ผู้จัดทำ
- **นายกษมา เหล็กหมาด** รหัสประจำตัวนิสิต 6410406495
- **นายศรันย์ภวัต โพธิ์สร้อย** รหัสประจำตัวนิสิต 6410406878

## การติดตั้งและใช้งาน
1. ดาวน์โหลดโค้ดจาก [GitHub Repository](https://github.com/Khaokrapow/WheelofFortune).
2. เปิดโปรเจกต์ใน Unity เวอร์ชัน 2021.3.12f1.
3. Build เกมและเล่นผ่านแพลตฟอร์มที่รองรับ (Windows PC)

## หมายเหตุ
GitHub Reponsitory นี้มีเฉพาะซอร์สโค้ดของโปรเจกต์เท่านั้น ไม่มีไฟล์ Build หรือเนื้อหาประกอบอื่น ๆ
สามารถเปิดหรือดาวน์โหลดเพื่อดูซอร์สโค้ดของโปรเจ็ค WheelofFortune ได้
